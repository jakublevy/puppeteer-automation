V~této práci se zabýváme automatickým ovládáním webových prohlížečů. Naším cílem je vytvořit řešení umožňující zaznamenat akce, které bude možné uložit a~opětovně vykonat. Vzhledem k~tomu, že takových produktů existuje již řada, zejména pro ustálený framework Selenium, je pro nás zásadní využít novější a~modernější knihovnu Puppeteer, pro kterou tyto nástroje neexistují. Práce začíná rešeršní částí některých knihoven a~produktů, následně jsou na stanoveny požadavky kladené na~naše řešení, mezi které patří připojení ke vzdálené instanci prohlížeče a~uživatelské rozhraní. Řešení bylo implementováno podle těchto požadavků. Součástí práce je i~zhodnocení a~porovnání funkcionality oproti konkurenčním produktům. Krátce můžeme zhodnotit -- výhoda našeho řešení oproti produktům Selenium IDE a~Katalon Recorder vytvořených nad Seleniem je možnost připojení na vzdálenou instanci prohlížeče. Nevýhodou je chybějící podpora podmínek a~cyklů, které nebyly stanoveny v~požadavcích, a~proto nebyly implementovány.